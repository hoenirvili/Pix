„Într-adevăr, acum câtva timp am vrut să-i cer lui Razumihin ceva de
lucru, să-mi găsească nişte meditaţii sau poate altceva... îşi aminti
Raskolnikov, dar cu ce m-ar putea ajuta acum? Să zicem că mi-ar face rost de
meditaţii, să zicem că ar împărţi cu mine ultima copeică, presupunînd că el
are aceasta copeică, aşa încât să-mi iau cizme şi să-mi repar hainele ca să ma
pot duce la meditaţii... hm... Şi mai departe? Ce să fac cu nişte pitaci? De asta
am nevoie acum? E chiar stupid că mă duc la Razumihin..."
Întrebarea - pentru ce o pornise la Razumihin - îl neliniştea mai mult decât
şi-o mărturisea; alarmat, căuta să descopere un sens fatal acestui fapt în
aparenţa atât de normal.
,,Oare să fi sperat sa mă salveze Razumihin din situaţia în care sunt?
Să-mi fi pus toata nădejdea în el?" se întreba nedumerit.
Se gîndea, îşi freca fruntea şi (ciudat), pe neaşteptate, după îndelungata
cugetare, îi răsări în minte o idee cât se poate de stranie.
„Hm... la Razumihin, rosti el deodată liniştit, ca şi cum ar fi luat o hotăîre
nestrămutată, am să mă duc la Razumihin, asta fără doar şi poate... dar nu
acum... Am sa mă duc la el... a doua zi după aceea, când se va sfîrşi cu aceea
şi când totul are să pornească pe un făgaş nou..."
Se dezmetici brusc.
„După aceea! exclamă el, sărind de pe banca. Dar oare asta se va
întâmpla? Se va întâmpla într-adevăr?"
Părăsi banca şi porni înainte, mai mult alergînd; ar fi vrut să se întoarcă
înapoi acasă, dar simţi deodată că-i este sila să se întoarcă acolo; fiindcă în
ungherul acela, în „dulapul" acela îngrozitor, mai bine de o luna, clocise asta;
aşa încât porni încotro văzu cu ochii.
Treptat, tremurul nervos se preschimba în fiori puternici, de parcă l-ar fi
scuturat frigurile; cu toata arşiţa, lui Raskolnikov îi era frig. Aproape fără să-şi
dea seama, îmboldit de o nevoie launtrica, se străduia să cerceteze obiectele pe 
care le întîlnea în cale, ca şi cum ar fi căutat să-şi abată atenţia de la gândurile
ce-l chinuiau, dar nu prea izbutea şi cădea mereu în prada lor. "
